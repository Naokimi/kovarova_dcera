<h3>1.2 V hostinci (volitelná kapitola)</h3>
<p>Na začátek popište hostinec samotný, jeho atmosféru a nějaké drobné dění (Jde o vyčleněnou místnost ve velkém domě místního statkáře, o jeho chod se stará jeho žena, za okny prší a blíží se bouřka, ale uvnitř je teplo a praská tam příjemně oheň, chlapi hrají karty atp.). V rámci popisu rovnou uveďte i hráčské postavy - popište jejich příchod, jak se usadily, jak si objednaly atp. Nechte hráče, ař případně doplní nějaké detaily, ale nesnažte se vše podrobně odehrávat.</p>
<p>Buď se hráčů zeptejte, o čem se jejich postavy baví a zkuste podnítit rozhovor mezi samotnými postavami, nebo nechte přisednout někoho z místních, kdo postavy uvítá a zvědavě se začne vyptávat na jejich původ, cíl atp.</p>
<p>Zde máte možnost odehrát nějaké sociální interakce a vykreslit a přiblížit hráčům místní prostředí jako něco skutečného. Můžete to udělat skrze postavy, které jim představíte nebo detaily, které jim zmíníte (např. že se chystá svatba, že někdo nedávno zemřel, že se někomu narodilo dítě, že se někdo chystá příští jaro rozšířit statek atp.) Napříč těmito detaily můžete roztrousit informace, které mohou být důležité či užitečné v pozdější části hry (např. o “skřetech”, o zajímavých místech v okolí atp.)</p>
<p>Informace které se lze dozvědět:</p>
<ol>
  <li>Různé příběhy, pomluvy, zkazky a šeptandy o místní šlechtě. Např.:</li>
  <li>baronův syn se prý zamiloval do nějaké selky a proto si nechce vzít druhou dceru hraběte</li>
  <li>Od doby co před šestnácti lety vládci sousedního panství zemřelo dítě nezestárla jeho manželka ani o den</li>
  <li>V poslední době sílí banditismus a někteří prý údajně viděli i skřety! Panstvo tomu zjevně nevěří, ale co ti o tom vědí. Sice vypsali odměnu, ale co na tom, když není, kdo by ji získal, a odměna je moc malá, aby do místního kraje nalákala nějaké skřetobijce.</li>
  <li>Nějaký dobrodružný příběh o místním hrdinovi - hobitím paladinovi (skutečně jen příběh, žádné další info - určitě ne o hrobce)</li>
</ol>





Zajímavá místa v okolí:
údajně léčivý pramen
menhir na vrcholu kopce
hrobka hobitího hrdiny
most, který podle jedné legendy postavili skřítci, podle druhé sám ďábel (Tady je takový hezký příběh)
zřícenina hradu co patřil dříve vládnoucímu rodu
Černý les - i přes den šerý lesní mokřad údajně prokletý zabitím lesní víly
Mýtina, na které při úplňku tančí víly a při novoluní ježibaby (nebo to bylo obráceně? Místní se o tom klidně mohou před postavami pohádat)
